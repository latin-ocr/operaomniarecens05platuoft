338 PROLEGOMENA ad

praesertim quum in simili re defensoris potius quam
accusatoris partes agere consueverimus. = ,

Ordiamur igitur disputationem nostram ab ipso·
libri argumento eiusque tractatione, siquidem multum
refert, ut ante omnia sciamus , quid sit quod in eo
explicetur et quo id modo fiat.

Et materia quidem operis talis est, quam si
praeclarus aliquis Socratis discipulus sibi tractandam
sumserit, 'profecto nemo miretur. Pertinet enim uni-
versa disputatio aperte eo, ut Alcibiadis exemplo
ostendatur, priusquam deos adoremus et ab iis ali-
quid petamus, sapientiam et virtutem comparari opor-
tere, si quidem ita demum tum, quid nobis utile sit,
melius intellecturi, tum diis ipsis cariores futuri si-
mus3 orandum autem ita esse, ut in universum ho-
nesta atque bona expetamus, cetera deorum permit-
tamus arbitrio. ' Ἴ

Sed quanquam principalis ’ haec libri sententia
prorsus Socratica est, tamen nec quae ad eam illu-
strandam afferuntur, nec ipsa disserendi ratio cum
Platonis more et consuetudine congruunt, ita ut vel
ea, quae prima specie alicui placeant, re diligentius
pensitata, vulgari de libri auctore sententiae. vehe-
menter officiant. Nam afferri complures sententias
Platonis doctrinae alibi explicatae utique contrarias
Schleiermacherus Prolegom. ad Alcibiad. 11. p.
366 sq., Astius De Vita et Scriptis Plat. p.
442 sq., Hermann. Histor.Philos. Plat. Ι. pa 420 sq.
verissime iudicarunt. Disserendi autem ratio aPla-
tonis arte et sollertia ‘mirum quantum discrepat· Ha-
bet enim hic dialogus diffusam et multis ambagibus
circumductam disputationem, quae subinde incertis
vagatur regionibus et a proposito fine longe aberrat.
Quorsum pertinet maxime illud, quod Alcibiadis sen·
tentia iterum iterumque. refellitur, non alio sane fine
et proposito, quam ut tandem ei extorqueatur con-
fessio nescire se atque ignorare, quid a diis precan-
dum sit. Unde fit, ut plurimos locos salvo totius
disputationis argumento et consilio tollere liceat.
Habet praeterea sermo multas sententias non satis
distincte explicatas vel subobscure expressas, uales
in nullo alio Platonis opere reperias. Habet ongi-
ores declamationes Socrati, alias minutatim disse-
rendi morem et ,consuetudinem constanter sequenti,

