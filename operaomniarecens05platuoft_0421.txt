enarrans m

ad rectam rerum cognitionem aliquid conferant, ut haec
unice ex mutua earum coniunctione ct ipsarum natura
haurienda videatur. Certe quidem haec cognitio eat
multo praestabilior ea. quae ex vocabulorum umbris et
imaginibus hauritur. Huc accedit, quod vocabula ista
motum rerum significantia errorem prodere videntur, si-
quidem res uon perpetua fluctuatione agitantur, sed est
aliquod bonum, pulcrum, honestum per se consistens
nec ulli mutationis vicissitudini subiectum. Videlicet pul-
crum ipsum si semper flueret, ne nominari quidem pos-
set, quod dum nominaremus, protenus evaderet aliud.
Quid quod in ista rerum agitatione nec cognitio >ulla lo-
cum haberet: nam ipsam cognitionem necesse esset per-
petuo mutari ideoque transire in ipsius contrarium. Sed
illa sane magua ac difficilis quaestio est, utrum res per
se consistant firmae et immutabiles , an secundum Hera-
clitum perpetuo flumine agitentur, quam in praesenti
misnam faciamus. Illud autem certissime est hominis
parum considerati, animum suum vocabulorum umbris et
imaginibus erudiendum committere, adeoque iis confiden-
tem certo contendere et affirmare, nihil quidquam certi

<tae firmi in rebus inesse, sed omnia fluere atque agitari.
Ρ. 438. 1⁴1. -- 440. C.

Haec posteaquam ita exposuit Socrates, cratylum
cohortatur, ut missa superstitiosa credulitate ipse omnia
⁰ diligenter exploret explorataque aliquando secum com-
municet. Hic vero etsi hoc ita a se factum iri pollice-
tur, tamen sese ait in his rebus non adeo esse hospi-
tem ct imperitum, ut Heracliteae rationis praestantiam
non sentiat. ltaque Socrates ab eo petit, ut rure re-
versus illam sibi ostendat et demonstret. Quibus dictis
colloquium finitur. P. 44⁰. D —- Ε.

Satis confirmatum putamus hac dialogi enarratione,
quod antea de scriptoris in eo elaborando consilio pau-
cis verbis significavimus. Docuit enim philosophus, si
quid iudicare possum, nomina rerum nec unice arbitra-
ria esse nec tantummodo naturalia, mirificeque hallucinari
. eos, qui posteriorem potissimum secuti sententiam ex voca-
< batorum originatione‚ praesertim adeo temere tractata, re·-

rum cognitionem hauriendam statuant, ut quae unice ex
’ inmutabili constantique >illarum natura ducenda sit.

lam vero quinam fuerint philosophi isti atque ety-
mologi, qui in Cratylo ridentur et exploduntur, vulgo

