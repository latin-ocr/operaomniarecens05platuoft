340 PROIAEGOMENA ad

reuda statuat, prorsus ignorare videatur, quid rectum
ac venustum sit, quid elegantiae sensui contrarium,>
Sed luculentiora etiam argumenta sunt ex oratione⁴
et loquendi genere ducta, quae adeo certum faciunt
fraudis indicium, ut. vel incredulos ac superstitiosos
iis moveri necesse sit. Nam oratio passim scabra
est et hiulca, vix ut unam alteramve periodum legere
queas, quin te sentias ostendi gravissime. Nunc sin-
gularis aliqua verborum et sententiarum dissolutio, nunc
repentinae transitiones, nunc insolentes vocabulorum
consecutiones, nunc *affectatae elegantiae veneres,
nunc alia admirabilia legentis animum percellunt.
Quibus omnibus orationi vestis variegatae et ex dis-
coloribus pannis consutae species conciliatur, ut omnis
deesse videatur eius aequabilitas. Haeccine vero ec-
quis sibi persuadebit ita non dicam a Platone, sed
ab ullo alio scriptore elegantiore scribi potuisse?
Nimirum talem scriptionem apertum est eum potius
decere, qui in magna proprii ingenii et sollertiae pe-
nuria aliorum thesauros expilare atque centones un-
decunque arreptos consarcinare consueverit, scilicet
facundiae suae illustria aliqua specimina editurus.
Pleraque id genus vitia passim in commentariis no· ’
tavimus, quoniam ita demum facile sentiuntur et ani-
madvertuntur, si quis Graeci sermonis sequitur per-
petuitatem. Sed ne hoc loco videamur de re gravis-
sima, et quae ad litem diiudicandam plurimum va-
leat, nonnisi universe dixisse, age, praeter ea, quae
de hoc genere notata sunt ab Astio De Via et
Scriptis Plat. p. 445 sq., nonnulla vitiosae dictionis
exempla consignabimus, quae quoniam ,vel a Platonis
loquendi consuetudine vel ab optimae aetatis usu re-
cedunt, certissime arguent totam hanc scriptionem
Graeculo alicui posterioris aetatis acceptam referri.
Itaque p. 138. B. quod dii dicuntur ἐν ταύτῃ τῇ ἕξει
εἶναι, ita animati et affecti esse5putasne ullum
alium pristinae Graecitatis auctorem ita loquutum
esse? Imo mihi crede, posteriorum demum scri to-
rum usu haec loquendi forma celebrata est. ag.
140, Β. vocabulis ἁπεργασία et ἀπεργάζεσθαι ea vin
et potestas subiecta est, quam nondum vidimus qui
vel ipsius Platonis vel aliorum bonorum scriptorum
auctoritate confirmaverit, nee unquam nos visuros
existimamus. Ibid. μεγαλόψυχοι per ὑποκορισμὸν

